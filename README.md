Il presente studio consiste in una revisione sistematica della letteratura (SLR) focalizzata sull'analisi dello stato dell'arte delle dashboard mediche e degli strumenti di visualizzazione dati nel contesto dell'IoT e del settore sanitario. L'enorme volume di dati generato dai dispositivi IoT nel campo medico necessita di essere raccolto e organizzato efficacemente. Questo permette agli esperti del settore di estrarre le informazioni cruciali sui pazienti, facilitando operazioni più rapide e dirette. Inoltre, è essenziale filtrare questi dati per alimentare algoritmi di intelligenza artificiale.

Per condurre questa ricerca, abbiamo utilizzato i principali motori di ricerca accessibili tramite le risorse universitarie. La stringa di ricerca adottata è stata: "(human-computer interaction OR HCI OR (human AND machine AND interaction)) AND (visualization OR (data AND visualization)) AND (medical OR (medical AND dashboard))". I risultati ottenuti sono stati  catalogati in una tabella con i seguenti campi: "Anno, Autori, Titolo, Luogo, Rivista/Conferenza, Numero di citazioni, Risultati chiave, Note, Output, Input, Esperimento, Numero di partecipanti, Ricerca futura / Conclusioni, Parole chiave, Link, Motore di ricerca, Scelto".

In seguito, ciascun articolo è stato analizzato e classificato in macro categorie quali: esperimento, framework, ricerche future, introduzione generale, dispositivi di input, studio dello stato dell'arte. Dall'analisi preliminare, 5 dei 25 articoli selezionati non erano pertinenti al tema studiato e sono stati esclusi dal documento finale.